【攬着一齊抄 铁撚變巴膠】 Week 8 之
名正而言順 72A大好

傳送門：
https://trafficguide.github.io/alt-routes/

- 加入更多路線
- 城門隧道標準路線已經齊備

當我將個名堂改番做「搜尋器」果陣，我突然間諗起，我仲未俾個名俾個搜尋器喎！於是，我好快諗好個名。

以後呢個搜尋器就叫【探路】！

(Rimuru-sama，點解你俾完個名之後，個搜尋器會自己成長漲大嘅？)
(嘻嘻嘻)

OK，比完名之後，講番正題。

沙田真係一個大福地，佢位處香港地理上嘅中心點，東南西北總共有八個隘口(包括大埔公路(馬料水)、吐露港公路、西沙路、大老山隧道、獅子山隧道、青沙公路、大埔道、以及城門隧道)。而沙田作為九廣鐵路嘅重鎮，區內九鐵車站(計埋顯徑)總共有成13個，真係行過隔離又一個九鐵站。單單係區內交通應該搭鐵好定係巴士小巴好就已經可以講好耐，更何況係跨區交通？

我地真係要好好利用沙田區現有嘅巴士資源同網絡，唔好浪費咗佢。而要好好利用呢啲資源，首先就要知道點樣去中大附近嘅巴士站...

我識有位有宿嘅仁兄，家住天水圍，每逢周末都返天水圍一轉。之前同佢講起交通嘅話題，佢同我講唔想搭铁，但係唔知點樣搭巴士，因為佢連四條柱喺邊都唔知...

「嘩唔掂喎，」我心諗，「睇嚟呢度都有一大班人連個站喺邊都唔知，想搭巴士都搭唔到喎，等我整返兩張圖先。」

OK 首先，好似 #CU9423A 咁話，都係鼓勵大家有心人試吓先將返屋企果程轉做巴士，搭夠兩個禮拜/一個月之後，再有心啲嘅，就將出門口果程都轉埋做巴士，痛擊党铁。我當初都係面對住「唔慣搭巴士」嘅問題，不過自從有一日，我走咗出去四條柱，等咗我人生第一次嘅巴士，望住架迷人嘅72A埋站上客，心中竟不自覺愛上咗72A，發現咗佢嘅諸多優點...

Ahem. 係。四條柱喺邊？

大家一定有搭過校巴。OK，只要大家認得行政樓個站，記得果段路係單程路嚟嘅，其實就非常簡單：望住校巴嚟嘅方向，一直向前行，LSK一直喺你嘅右手邊，行到有個收費亭嘅setup，收費亭後面果四件白色柱狀物體，就係【四條柱】了。(參考圖集1)

去到四條柱之後，轉左，你就會見到一個勁大個車坑，車坑果度有巴士站同埋一啲少頹嘅小巴站牌。果度就係真．【中文大學】巴士站了。

個巴士站位於大埔公路，落斜之後就係CC，又係有個【崇基學院】巴士站。喺本部出嚟固然可以沿車路直去四條柱，但係喺CC出嚟又可以點樣上去崇基門呢？

大家有冇去過Esther Lee/三兄弟呢？Esther Lee後面有條長命斜，沿着長命斜行上去，見到右手邊有條樓梯，沿着樓梯上去，就係【崇基學院】巴士站喇！(參考圖集2)

當然，個長命斜真係幾斜吓。喺非轉堂繁忙時間果陣，大家係可以用Esther Lee啲lift上三樓，喺lift lobby出去轉右直去，都可以去到【崇基學院】巴士站架。

OK，講完一大輪嘢之後，終於知道個站喺邊喇。Step 1 finish

Step 2 就係介紹72A！

詳情可以望返啲圖(參考圖集3)，不過大意就係，其實72A所去之處，真係好多跨區車。特別highlighted in yellow有轉乘優惠，可優先考慮。同埋千祈唔好上錯車啊！例如48X同埋40X都係去荃灣，但係48X係平$1架！城隧轉車果陣係唔會理你係搭乜車入嚟，所以呢個位要精明啲啊！

Re #CU9587
同學提出咗以單車來回中大，話可以半小時到達。咁我喺呢度會用時間呢方面做返個比較。
等72A嘅expected time cost係15分鐘，而出沙田嘅車程都大約10分鐘，加埋係25分鐘，所以其實時間上兩邊係十分接近。
喺山腳民女嘅，固然可以考慮平啲嘅單車，不過如果係喺本部嘅話(或者好似我咁踩唔到單車嘅話XD)，可以考慮搭72A，可以skip咗等校巴落山嘅時間。

同行助攻不割蓆！74A變72A！

附錄：高清大圖，有需要嘅請自便。

圖集1：四條柱教學
https://imgur.com/a/KnlpxwR

圖集2：崇基門教學
https://imgur.com/a/XeBoWY1

圖集3：72A教學
https://imgur.com/a/pCw4bQM

圖集4：唔好亂咁貼圖系列
https://imgur.com/a/yxGTjaR