[開發中 不完美 可接受] 探路：港鐵替代路線搜尋器

[WIP Imperfect Acceptable] Pathfinder: Alternative Routes of MTR

Link: https://trafficguide.github.io/alt-routes/

話說831果幾排啲人開始認真討論罷铁，同樣地都多咗人問可以點罷铁。為咗令更多人能夠體會巴士嘅重要性，同時亦都希望將問「點搭車」嘅工序自動化，小弟喺九月頭就開始落手落腳做呢個搜尋器。家陣雖然未做完，但係都叫係事業有成，拎出嚟比大家玩吓。

雖然依家資料未齊，不過我呢個搜尋器有以下五大特色：

- 簡便
- 慳位
- 冇廣告
- load完之後唔使上網
- 真正做到同小巴mix and match (呢個位好需要大家幫手！)

關於第五特色，我真係要講返兩句...

喺831之後果幾日，我自己都開始諗緊點樣罷铁，同埋係咪可以/有冇需要整返個搜尋器。於是，我就走咗去問Citymapper, Moovit, PokeGuide, 同埋Google Maps同一條問題：

如果我唔搭铁，咁我可以點樣由大埔廣福去(未開嘅)顯徑站?

個結果都幾令我失望。

- Citymapper Bus Only出唔到小巴 (小巴 minibus is still 巴士 bus OK?)
- Moovit 都係出唔到小巴，同埋佢會叫我出去其他區再入返去
- PokeGuide 出到小巴，但係唔係出哂全部有小巴嘅結果
- Google Maps 會根據現在時間出結果，完全唔consistent

簡單啲嚟講，就係搜尋結果唔全面。

我自己覺得，最理想嘅交通app應該係出哂所有結果，然後俾人自己揀嘅。同埋呢啲service全部都要上網，一斷網就全部收哂皮，真係唔掂囉。

於是，我就決定，一於自己整返個可以離線使用，又可以出到所有result(主要係出埋小巴)嘅交通app。

當然，我呢個搜尋器都只係輔助性質，所以都會link返出面嘅網站，包括有「USHB特區交通網」同埋「16seats.net」。但係對於一個熟悉地勢嘅用家嚟講，剩係用呢個搜尋器應該都幾夠玩。

我冇連登account，覺得呢個app有用嘅連登巴絲們請幫推！

同埋呢度想搵一兩位programming巴絲幫手入資料！有興趣嘅GitHub聯絡！

大家加油！



喂，我依家剩係想知有乜possible嘅選擇啫，啲app又唔俾晒啲結果，出啲唔出啲咁，好唔掂囉。最理想嘅app應該係出哂所有結果，然後俾人自己揀架嘛。

我唔要被指示去唔搭小巴啊！

同埋呢啲service全部都要上網，一斷網就全部收哂皮，真係唔掂喎。

於是，我就決定，一於自己整返個可以離線使用，又可以出到所有result(主要係出埋小巴)嘅交通app。

當然，我呢個搜尋器都只係輔助性質，所以都會link返出面嘅網站，包括有「USHB特區交通網」同埋「16seats.net」。

我冇連登account，覺得呢個app有用嘅連登巴絲們請幫推！

同埋呢度想搵一兩位programming巴絲幫手入資料！有興趣嘅GitHub聯絡！

大家撐着啊！